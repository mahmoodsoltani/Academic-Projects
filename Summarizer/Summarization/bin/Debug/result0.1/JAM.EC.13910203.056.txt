به گزارش روز یکشنبه جام جم آنلاین به نقل از سایت طلا ، شنبه گذشته اونس جهانی طلا با کاهش رشد اقتصادی چین وافزایش بهای دلار ، کاهش و با بهای ١۶۵۹ دلار به کار خود پایان داد .
این گزارش حاکیست ، در روز سه شنبه در بازارهای بین‌المللی هر اونس طلا با فروش موفقیت‌آمیز اوراق اسپانیا ۷ دلار افزایش و به بهای ١۶۵۳ دلارو ۹۰ سنت بازگشت .
اما در ساعات پایانی ، روند حرکتی بازار با عقب‌نشینی دلار تغییر و بهای طلا در هر مثقال تا سطح ۳١١ هزار و ۷۰۰ تومان و در هر گرم تا ۷١ هزار و ۹۵۰ تومان پائین آمد .
بر پایه این گزارش ، در روز پنج شنبه با رشد تقاضا برای دلار آمریکا به دنبال افزایش نگرانی سرمایه داران نسبت به رشد بحران بدهی در اروپا و اختلال در سیستم‌های بانکی این منطقه ، بهای طلا تحت فشار قرار گرفت وتا سطح ١۶۳۸ دلار پائین آمد .
در بازار داخل بهای طلا تا‌حدودی تقویت شد و بهای هر مثقال طلای ١۷ عیار در این روز به ۳١۲ هزار و ۲۰۰ و هر گرم طلای ١۸ عیار به ۷۲ هزار و ۷۰ تومان رسید .

