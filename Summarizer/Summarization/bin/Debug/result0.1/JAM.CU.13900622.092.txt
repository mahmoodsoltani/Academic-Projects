براساس تعبیری ، ظهور و بروز شیوه خوشنویسی استاد غلامحسین امیرخانی در خط نستعلیق را می‌توان در یک نگاه تاریخی در زمره چندین قله مرتفع این هنر اصیل به شمار آورد .
در فصل نخست این کتاب نویسنده محیط خانوادگی ، بستر فرهنگی و جایگاه اجتماعی غلامحسین امیرخانی برای رسیدن به چهره‌ای ماندگار در عرصه خوشنویسی معاصر ایران را مورد بررسی قرار داده است .
سالشمار زندگی امیرخانی در کنار بیان خاطرات کودکی و نوجوانی و دوران شکل‌گیری شخصیت هنری این استاد گرانقدر از جذاب‌ترین بخش‌های این فصل است .
تا پس از کتاب‌شناسی جامع استاد امیرخانی در فصل‌های دیگر به عناوین و قطعات نگاشته شده امیرخانی در مجله هنر و مردم و بررسی شیوه و سبک خوشنویسی این استاد و چهره ماندگار خوشنویسی بپردازد .
هنرمند با بررسی این مضمون به بررسی مفاهیمی چون فضاسازی و فرم کلی روی جلدها یا آن که بهترین روی جلد نگاشته شده در آثار استاد امیرخانی پرداخته است .
این کتاب که جامع‌ترین کتاب در زمینه زندگی و آثار خوشنویسی استاد غلامحسین امیرخانی است در ۶۵۰ صفحه و شمارگان ۲۰۰۰ نسخه از‌سوی انتشارات علمی و فرهنگی به چاپ رسیده است .

