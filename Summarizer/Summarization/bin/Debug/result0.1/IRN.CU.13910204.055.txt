سید حمیدرضا رضوی روز دوشنبه در گفت‌وگو با خبرنگار فرهنگی ایرنا افزود :
این مرکز با ۴۰ عنوان اثر جدید و چاپ اولی و در بخش غرفه ناشران داخلی حضور می‌یابد .
جلد یک تا ١۸ دایره‌المعارف بزرگ اسلامی ، شاهنامه فردوسی خالقی مطلق از اثار تجدید چاپی برای ارائه در نمایشگاه بیست و پنجم است .
وی با انتقاد از چینش غرفه‌های نمایشگاه بر اساس حروف الفبا ، اطلاع‌رسانی نامناسب و تبلیغات اندک اضافه کرد :
برخی غرفه‌ها به این دلیل در انتهای سالنها واقع می‌شوند ومخاطبان به خاطر مسافت و گرمای سالن حاضر به ادامه مسیر تا انتهای سالن نیستند .
رضوی با بیان اینکه این نوع چینش فروش برخی ناشران را کاهش می‌دهد خواستار چینش غرفه‌ها بر اساس موضوعات و مرجع بودن آثار شد .

