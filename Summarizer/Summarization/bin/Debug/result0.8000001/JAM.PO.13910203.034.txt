به گزارش روز یکشنبه جام جم آنلاین به نقل از خبرگزاری رویترز ، براساس آمار اولیه وزارت کشور فرانسه ، تا نیمروز یکشنبه ۲۲ آوریل نرخ مشارکت مردم در مرحله اول انتخابات ریاست جمهوری که نیکلا سارکوزی باید با ۹ نامزد دیگر رقابت کند ۲۸.۲۹ درصد بوده
که نسبت به ساعت مشابه در انتخابات ۲۰۰۷ کاهش اما نسبت به ۲۰۰۲ افزایش داشته است .
در سال ۲۰۰۷ تا نیمروز نرخ مشارکت فرانسوی‌ها ۳١.۲١ درصد و در سال ۲۰۰۲ در همین ساعت ۲١.۴١ درصد بود .
از سال ١۹۶۵ تاکنون نرخ عدم مشارکت فرانسوی‌ها در انتخابات ریاست جمهوری بین ١۵ درصد تا ۳۰ درصد نوسان داشته است .
دو نامزدی که بیشترین آرا را در مرحله اول کسب کنند روز ششم مه در مرحله دوم رقابت خواهند کرد
در ضمن ، مبارزات تبلیغاتی رسمی مرحله دوم انتخابات ریاست جمهوری فرانسه از ۲۷ آوریل شروع و تا پنجم مه ادامه خواهد داشت .
نتیجه نهایی و رسمی این انتخابات پنجشنبه ١۰ مه اعلام خواهد شد .

