خبرنگار پرس تی وی در آنکارا روز یک‌شنبه ( ۳۰ اکتبر ، ۸ آبان ) به نقل از مقامات رسمی ترکیه از پایان عملیات نجات در شهرهای اریکس و وان در استان وان خبر داد .
به گفته مقامات ترکیه ، به دلیل سرمای هوا دیگر امیدی به یافتن بازماندگان زلزله وجود ندارد .
با وجودی که کارشناسان مرکز اصلی زلزله‌نگاری ترکیه ، اندکی پس از وقوع زمین‌لرزه یادشده از احتمال افزایش تلفات تا یک هزار نفر خبر داده‌بودند ، اما آمار کنونی تلفات ، ۶۰۰ نفر اعلام شده است .
رصدخانه زلزله‌نگاری " قندیلی " این برآورد را براساس قدرت زلزله و معماری ساختمان‌های این منطقه اعلام کرده بود .
سال ١۹۹١ ، بر اثر وقوع دو زمین‌لرزه شدید در شمال غرب ترکیه حدود ١۸ هزار نفر کشته شدند .

