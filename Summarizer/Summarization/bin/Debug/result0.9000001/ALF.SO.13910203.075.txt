جانشین رئیس پلیس راهور تهران از تشدید طرح برخورد با موتورسیکلت سواران متخلف خبر داد و گفت :
روزانه ۸۰۰ موتورسیکلت متخلف از‌سوی ماموران توقیف می‌شود .
وی ادامه داد :
باید استفاده از کلاه ایمنی برای موتور سواران به عادت تبدیل شود
و همیشه از این وسیله ایمنی استفاده کنند .
بذرافشان از توقیف روزانه ۸۰۰ موتورسیکلت متخلف در تهران خبر داد و افزود :
هم اکنون با اجرای این طرح به صورت میانگین روزانه ۸۰۰ موتورسیکلت در پایتخت از‌سوی ماموران راهور توقیف و به پارکینگ منتقل می‌شوند .
پلیس به دنبال حفظ جان و سلامت موتور سواران است و به همین دلیل بر استفاده از تجهیزات ایمنی به ویژه کلاه ایمنی تاکید دارد .

