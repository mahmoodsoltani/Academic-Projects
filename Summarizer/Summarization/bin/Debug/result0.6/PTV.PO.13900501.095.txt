آرا فریکام یک سخنگوی پلیس نروژ با اشاره به کشتار روز جمعه ( ۲۲ جولای ، ۳١ تیر ) در یک اردوگاه جوانان در جزیره یوتویا این کشور گفت :
" ما تائید می‌کنیم دست‌کم ۸۴ نفر کشته شده‌اند
"
"
"
"
نخستین گزارش‌ها از کشته‌شدن ١۰ تن در جریان تیراندازی در جزیره یوتویا و ۷ نفر در بمب‌گذاری مرکز شهر اسلو حکایت داشت .
بنابه گزارش‌ها ، دفتر نخست وزیر نروژ و همچنین تعدادی دیگر از ساختمان‌های دولتی این کشور بر اثر این انفجار به شدت آسیب دیده و پیاده‌روهای اطراف محل حادثه مملو از شیشه و اشیای شکسته شده است .
پلیس در گزارش خود ، این انفجار را ناشی از انفجار بمب دانسته است .
مقامات و پلیس نروژ این دو حادثه بمب‌گذاری و تیراندازی را به یک‌دیگر مرتبط دانسته‌اند .
فرد ۳۲ ساله در ارتباط با تیراندازی در جزیره یوتویا بازداشت شده است
و نیروهای مبارزه با تروریسم نروژ به این جزیره اعزام شده‌اند .
این حملات از زمان بمب‌گذاری‌ها در مادرید پایتخت اسپانیا در سال ۲۰۰۴ ، بدترین حادثه تروریستی در اروپا محسوب می‌شود .
در حادثه سال ۲۰۰۴ مادرید ، ١۹١ نفر کشته و ۲۰۰۰ نفر زخمی شدند .

