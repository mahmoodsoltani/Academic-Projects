سازمان بازرسی کل کشور در گزارشی به بررسی معضل کالاهای متروکه در گمرک پرداخت و از اعمال سلیقه در گمرکات و تاخیر تا ۶۰ ماه در ارسال کالای متروکه به سازمان جمعآوری و فروش اموال تملیکی خبر داد .
به گزارش فارس ، سازمان بازرسی کل کشور در گزارشی با بررسی عملکرد گمرک در زمینه جلوگیری از رسوب کالاهای متروکه و تاکید بر لزوم مکانیزه کردن واحدهای متروکه در گمرک پیشنهاد کرد :
با توجه به اینکه قانونگذار زمان خاصی را برای تنظیم اظهارنامه متروکه در گمرک و اطلاع آن به سازمان جمعآوری و فروش کالای متروکه تعیین نکرده ،
پیشنهاد می‌شود گمرک ایران برای جلوگیری از اعمال سلیقه ، در پیش‌نویس آیین‌نامه قانون امور گمرکی جدید ، ظرف زمانی مشخصی را برای آن تعیین نماید .
همچنین در زمان انجام بازرسی از گمرک‌های منتخب ، حدود ۳ هزار تن کالای متروکه رسوبی در گمرک‌های مورد بررسی موجود بود .
همچنین رسوب کالا در محوطه‌های گمرکی ضمن افزایش هزینه‌های نگهداری کالا با توجه به محدودیت انبارها ، مشکلاتی را برای گمرکات ایجاد می‌کند و در برخی موارد مشاهده‌شده که فروش و انتقال برخی کالاها توسط سازمان اموال تملیکی زمان‌بر است .

